 Bu çalışmanın amacı, fotovoltaik sistemlerin performansını optimize etmek için
geliştirilen otomatik temizleme ve yönlendirme sistemini incelemektir. Bu sistem,
görüntü işleme teknolojisi kullanarak panellerin yüzeyindeki biriken maddeleri tespit
eder ve gerektiğinde otomatik temizleme mekanizmasını devreye sokar. Ayrıca, ışık
sensörleri sayesinde güneşin konumuna göre panellerin yönünü ayarlayan bir
mekanizma geliştirilmiştir. Ek olarak, belirli bir sıcaklık değerinin altına
düşüldüğünde karların temizlenmesi için amonyaklı su püskürtme sistemi entegre
edilmiştir. Bu yenilikçi yaklaşım, güneş enerjisi sistemlerinin verimliliğini artırarak
enerji üretim maliyetlerini düşürmeyi ve çevresel etkileri en aza indirmeyi
hedeflemektedir.
